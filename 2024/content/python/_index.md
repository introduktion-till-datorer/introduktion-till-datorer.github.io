---
title: Python
weight: 1003
---

På kurser längre fram i din utbildning kommer du få lära dig
programmeringsspråket [Python][wp-python]. I denna modul kommer du få testa på att:

-  använda Python som en miniräknare
-  rita grafer med Python, NumPy och Matplotlib.

[wp-python]: https://sv.wikipedia.org/wiki/Python_(programspr%C3%A5k)


## VS Code

Vi kommer använda oss av [VS Code][wp-vs-code] för testa på Python. 

- På universitetets datorer finns Python och VS Code redan installerat. 
- För att vara förberedd inför kommande kurser är det starkt rekommenderat
  att du försöker installera Python och VS Code på din egen dator. 

[wp-vs-code]: https://sv.wikipedia.org/wiki/Visual_Studio_Code

  
## NumPy

[NumPy][numpy] är ett bibliotek som används för numeriska beräkningar i Python. 
is an open source project that enables numerical computing with Python.
NumPy is an open source project that enables numerical computing with Python.

[numpy]: https://numpy.org/

## Matplotlib

[Matplotlib][matplotlib] är ett bibliotek som tillsammans med NumPy gör det
möjligt att skapa olika typer av grafiska visualiseringar i form av grafer och
diagram. 

[matplotlib]: https://matplotlib.org/

## Viktiga begrepp

Förkortningen **REPL** står för Read Evaluate Print Loop och används för
textbaserade system där man kan mata in kommandon av olika slag vilket i sin tur
resulterar i någon form av textbaserat svar tillbaka. 

Ett svenskt namn för REPL är **kommandotolk**.

En **terminal** är ett texbaserat gränssnitt som låter dig ge kommandon till
operativsystemet. En terminal är en sorts REPL. 

Ett **Pythonprogram** lagras i en fil på din dator. Du kan sedan låta Python
köra programmet från början till slut. 

Med hjälp av ett **Python REPL** kan du skriva in Pythonkod en rad i taget för
att steg för steg testa dig fram.

En **Prompt** är en eller flera symboler som används för att markera att ett
REPL är redo att ta emot ett nytt kommando. I VS code används:

- `$` som prompt i **terminalen**.
- `>>>` som prompt i **Python REPL**.

En **operator** är inom matematiken en symbol eller funktion som representerar en
matematisk operation.

En **operand** är inom matematiken ett av invärdena (argumenten) till en
operator. Till exempel i beräkningen `3 + 6` är `+` operatorn och `3` och `6` operanderna.

En operator som tar två operander kallas **binär operator**. Några exempel på
binära aritmetiska operatorer är `+`, `-`, `*` och `/` som står för att två element
skall adderas, subtraheras, multipliceras respektive divideras.

Ett **uttryck** är i matematik meningsfull sammanställning av tecken, det vill
säga tecken ordnade så att de går att tolka matematiskt. Inom programmering
avser man med ett uttryck något som kan beräknas till ett värde. 

Av programmerare brukar text som omslutes av enkla eller dubbla citattecken
kallas för en **sträng**. Exempel på strängar: `"Hej på dig!"`, `'Tack skall du
ha'`.
